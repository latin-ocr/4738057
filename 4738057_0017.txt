,ιο-

degisse; neque memoriae traditum est neque probabile vi-
detur illum Megaris versatum esse, cum Aeschinem, post-
quam Socrates vita excessit, ne eodem fato afficeretur, in
eorum numero fuisse, qui ad Euclidem Megara se contulerant,
aliis quoque testimoniis affirmari videatur 1). Nescio an ineptum
sit Aeschinem, cum fuerit pauperrimus2), Socratis mulierem
adiuvantem induci, sed ex epistulae verbis ipsis elucet philo-
sophum illum minima ex parte beneficia contulisse, sed
ceteris amicis, imprimis Euclide et Terpsione, sublevantibus.
Atque vero stulte dicta essent verba οὐ γὰρ πόρρω ἐστὶν ἰέναι
εἰς Μέγαρα, si Xenophon in Peloponneso morans fingeretur.
Ceterum censeo ³) Aeschinem potius ad Xanthippen scribentem
fingi potuisse, quia etiam aliae exstabant fabulae de eorum
consuetudine. At Xenophontem⁴)‚ vqui in Memorabilibus suis
pessimum de Socratis uxore iudicium protulit, talia lenia
atque amicissima verba ad eam dedisse quis est qui putet?
- item epistulae 22 auctorem nullum alium nisi Aeschinem
fingi mihi persuadetur. Inscripta est Κέβητι καὶ Σιμμίᾳ, quorum
consuetudine Aeschinem Megaris, ut etiam Athenis, usum
esse testis est Diogenes Laertius5), qui eum dialogos suos
sodalibus Socraticis recitare solitum esse narrat. Praeter hoc
verba quae initio leguntur μὴ πολλὰ ἔχων πολλὰ κεκτῆσθαι
δι’ ὑμᾶς τοὺς φίλους, οἵτινες ἐπιμελεῖσθε ἡμῶνθ), ad Xenophontem
referri non possunt, ut etiam, quod nuntiat auctor de Pla-

1) cf. Diog. L. 11 62. Libanius apol. Socr. o. 175 ed. Forster.

2) Diog. L. ΙΙ 34. 62. Senec. de benefic. [ 8. ef. etiam Guilelm.
Croenert, Rhein. Mus. LVII, 1902, p. 286sq: Βίος Σωκοάτουςῑ ὑπὸ πενίας.

3) cf. Diog. L. ΙΙ 60.

4) Memorab. ΙΙ 2. 7. Conviv. 11 10.

5) II 62.

6) Verba ταῦτα οὖν λάβε καὶ ἴσθι Εὐκλείδην καὶ Τερψίωνα πάνυ καλώ.
τε κάγαθὰ, ἄνδρε καὶ σοι’ τε καὶ Σωκράτει εόνω et cet. perlustrantur epistolo-
graphum hos viros commemorantem nil aliud spectasse nisi ut de-
monstraret eos potissimum Xanthippen adiuvasse; Xenophontem autem,
ut erat dives, solum illam miseriis levare potuisse in promptu mani-
festumque est.

