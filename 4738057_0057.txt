..5ο-

Denique Lysiam ei invidisse non audimus, praesertim cum
notum sit illum amasse Phaedrum (cf. Lurian. amores c. 24);
neque vero Alcibiadem Phaedro invidisse constat, at optime
cogitari potest, quia Phaedrum philosophiae praecepta melius
secutum esse quam Alcibiadem quisque non ignoratn. For-
tasse in dialogo quodam, quo Alcibiades partem egit, ut in
Aeschinis Socratici dialogis, quos ante commemoravi, com—
pluribusque aliis, quae ratio intercessisset Phaedro cum Alci-
biade, communicatum atque iactatum est.

In epistula 7 mentio fit Chariclis cuiusdam, de quo nulla
verba fecit Obensius ; attamen quae arcessimus ex hac epistula,
minime omittenda esse videntur. Omnia enim, quae audimus
de hoc viro, optime quadrant ad ea, quae tradunt ceteri scrip-
tores veteres. Xenophon (Hellen. II, 3‚2) refert illum in
triginta virorum numero fuisse anno 404, atque quod Socrati
hoc loco obsistens inducitur, eum non exigua auctoritate fuisse
verisimillimum est. Quod reliquum est, hic sermo spectat, ut
mihi videtur, ad dialogum quendam, in quo Socrates ipse haec
verba fecit. Similia—Charicle non inducto—invenimus apud
Platonem (apol. Socr. p. 32 CD)‚ ubi legimus: Τότε μέντοι ἐγὼ
οὐ λόγῳ, ἀλλ’ ἔργῳ, αὖ ἐνεδειξάμην, ὅτι ἐμοὶ μὲν θανάτου μέλει,
εἰ μὴ ἀγροικότερον ἦν εἰπεῖν, οὐδ’ ὁτιοῦν τοῦ δὲ μηδὲν ἄδικον, μηδ’
ἀνόσιον ἐργάζεσθαι, τούτου δὲ τὸ πᾶν μέλει· ἐμὲ γὰρ ἐκείνη ἡ
ἀρχὴ οὐκ ἐπέπληξεν οὕτως ἰσχυρὰ οὖσα, ὥστε ἄδικόν τι ἐργάζεσθαι.
cf. epist. 7: ,‚ (ἦπου οὐδὲν, ὠ Σώκρατες, ἔφη (i. e. Charicles), ἡγῇ
κακὸν δύνασθαι παθεῖν, οὕτως αὐθαδῶς διαλεγόμενος. κάγὼ, μυρία
μὲν οὖν νὴ Δία, ὦ Χαρίκλεις, οὐ μέντοι τοσοῦτό γε οὐδὲν, ὁπηλίκον
εἰ ἀδικήσωῖ). Omnino hae duae narrationes complura quae con·
ferenda sint continent, sed etiam alia discimus, ut conicere
liceat varias atque diversas fuisse relationes. Nam Dio Chry·-
. sostomus refert (or. XLIII: πολιτικὸς ἐν τῇ πατρίδι, ΙΙ p. 65
Arnim): τοῖξ τυράννοις ἀντικρὺς ἐλοιδορεῖτο, λέγων ὁμοίους εἶναι

 

1) In-dialogo eo, qui inscribitur Ἀλκιβιάδης atque falso Platoni
attribuitur, ille ipse confitetur se fuisse ἀμαθής.
2) Obens (p. 18) nonnulla composuit, sed sermonem ipsum omisit.

