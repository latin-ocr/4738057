Socrati magistrum neque vivum neque morientem deserue-
rat ¹). Epistulis Socraticis confirmatur eum quoque, ut ceteros
Socratis amicos, post magistri mortem Megaris versatum esse:
verbosius referunt epistulae 21 et 22 eum in illa urbe fami-
liariter usum esse Euclide et Terpsione. Prioris epistulae (21)
verba significare videntur Aeschinem intima consuetudine
coniunctum fuisse cum Xanthippe, quippe nobis notum sit
eum non modo Socrati propinquissimum‚ sed etiam familiae
eius fuisse: tradit enim Diogenes Laertius Aeschinem So-
cratis dialogos accepisse a Xanthippe, quos suo nomine
edidisset2). Ceterum ex epistulis haud pauca comperimus
de familiaritate, qua coniunctus sit Aeschines cum ceteris
Socraticis. Epistula 23, qua epistolographus tractare studebat,
quae ratio intercessisset Dionysio cum philosophis illius
aetatis, missa fingitur e Sicilia, ubi Aeschinem re vera ver-
satum esse scriptores veteres testantur⁸). Maxime autem
epistularum auctores consuetudines philosophorum inter se
ipsos perscrutati sunt, ut hac epistula mentio fit Platonis et
Aristippi simultatis, quae aliis quoque locis illustratur. Para-
grapho prima narratur Aeschinem ab Aristippo commendatum
esse Dionysi0; extrema huius epistulae paragrapho eiusdem
cum Platone amicitia attingitur. Aliud tradit Diogenes Laertius
in vita Aeschinis Π 61: φασὶ δ’ αὐτὸν (Aeschinem) ἐλθεῖν δι’
ἀπορίαν εἰς Σικελίαν πρὸς Διονύσιον, καὶ ὑπὸ μὲν Πλάτωνος
παροφθῆναι, ὑπὸ δ’ Ἀριστίππου συστῆναι*); copiosam eamque
simillimam narrationem, qua Plato Aeschinem commendat

 

l) ef. Diog. L. ΙΙ 34. Senec. de benefic. 1 8. Plat. Phaed. 69 B.
2) Diog. L. II 62; vide etiam h. d. pag. 10.

3) Diog. L. II 61. 63. Plut. de cohib. ira o. 14. adul. et, amic.
c. 26 alibique: cf. Natorp, PWRE Ι, 1 s. Aischines 14.

4) Idem dicit III 36: εἶχε δὲ φιλέχθρως ὁ Πλάτων πρὸς 'Apim-crt-
πον . . . καὶ πρὸς Αἰσχίνην δέ τινα φιλοτιμίαν εἶχε, φασίν, ὅτι δή που καὶ
αὐτὸς εὐδοκίμει παρὰ Διονυσίῳ.

