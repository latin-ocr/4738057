—ll—

tonis commentariis, in Aeschinem, cum esset modestior1),
melius quam in Xenophontem convenit.

Deinde de epistularum 30 sqq. praescriptionibus breviter
referam, quarum epistulas 32—34, si diligenter perlegimus,
facile determinare possumus: duae enim priores ab eodem
ad eum datae sunt, qui epistula 34 respondet litteris quae
antecedunt2). Ex argumentis apparet Speusippum, sororis
Platonis filium, scribentem fingi ad Xenocratem illum, qui
successit ei in Academica schola regenda³); itaque epistulis
32 et 33 praescriptionem dabimus Σπεύσιππος Ξενοκράτει,
cum epistula 34 inscribenda sit Ξενοκράτης Σπευσίππῳ. Quod
attinet ad epistulam 30, hodie satis constat titulum esse
supplendum Σπεύσιππος Φιλίππῳ, quod non modo ex epistulae
verbis paragr. 12, quae idern dicunt, quod Athenaei verba
(Xl 506 Ε) de epistula Speusippi ad Philippum missa, sed
etiam ex multis sententiis elucere videtur, quae spectant ad
simultates eas, quas Speusippo cum Isocrate eiusdemque
discipulis intercessisse postea videbimus. Epistulam 31, ut
Platoni addicam, quibus causis commovear, postea expli—
cabo⁴).

Postquam uberius de praescriptionibus qua ratione
supplendae sint, disputavimus, de aetate atque auctoribus
epistularum Socratis et Socraticorum paucis verbis absolva-
mus, ea quae iam Obens longe disseruit de hac re5). Mihi
quoque persuadetur omnes epistulas esse ficticias; praeterea
statuendum est omnes epistulas compositas esse posterioribus
temporibus, quod ex dicendi usu patet. Epistula 30, utrum
illa qua Obens putat aetate ficta sit necne, ego non discernam.

Posterioris epistularum conscriptarum· temporis testis
est etiam copia nominum personalium, quae nullis fere

1)cf. Diog. L. II 62: ἔπειτα ἀφικόμενον (Aeschinem) Ἀθήναζε,
μὴ τολμᾶν σοφιστεύειν, εὐδοκιμούντων τότε τῶν περὶ Πλάτωνα καὶ Ἀρίστιππον.

2) Rud. Hercher, Hermae t. IV (1870), p. 427sq.
3) Diog. L. IV 3. Ed. ZeHer, Philus. d. Griech. Ha& 988, adn. 1.

4) vid. h. d. pag. 79sq.
5) 1. c. p. l4sq. 79.

 

 

