—15—

Cum de moribus horum accusatorum dissensio magna
fuisse non videatur, de sorte, quam acceperit uterque (i. e.
Anytus et Meletus) Socrate mortuo, quoque tempore punitus
sit, diversae exstant relationes scriptorum veterum ¹): alii
utrumque in exsilium isse memoriae produnt, alii unum ex
duobus, etiam alii mortem utriusque aut eandem aut disparem
fuisse declarant. Epistulae 17 Socraticae auctor haec non
diu post Socratis mortem facta esse docet. Verisimile autem
mihi videtur neutrum necatum esse, sed aut alterum tantum,
Meletum, a populo in exsilium pulsum esse aut utrumque
compluribus post Socratis mortem annis interiectis.

Ex his epistulis discimus qua auctoritate Socrates tem-
pore procedente usus sit2). Sin autem epistulae 17 auctor
Athenienses paenituisse Socratis mortis pronuntiat, intellegen-
dos modo eos puto, qui iarn antea Socrati bene faverant
atque ad accusatores puniendos incitaverant; sed qua re
Athenienses maxime ut id efficerent commovebantur, Lace-
daemoniorum opprobria atque inimicitiae erant, quod epistulae
17 auctor recte essem cum Athenienses, quorum consuetudine
usus erat Socrates, dum viveret, quibusque invisus erat haud
paucis, multis demum annis interiectis ignoscere possent
philosopho, externi qui nihil nisi de fama atque philosophiae
eius doctrina et praeceptis audiverant, optime odium con-
cepisse potuerunt erga eos, qui philosophi morti institerant;
imprimis autem ei, qui cum Socrate familiaritate coniuncti erant,
famam eius divulgabant, ut tandem omnibus iniuste dam-
natus videretur. Proinde si re vera illi. qui Socrati diem
dixerunt, in ius vocati sunt, probabile videtur id multo
postea factum neque eos morte, quam effugere potuerunt,
damnatos esse.

 

1) Diog. L. ΙΙ 43. VI ⁹. cf. Diod. Sic. XIV 37 ef, Suid. s· v.
Μέλητος. - Uberweg-Praechter, Gesch. d. Philos. 1¹⁰ (Altertum). p. 105.

2) Socratem iam vivum ubique ingenti fama usum esse vel inde
apparet, quod viri maxime illustres et nobilissimi sophistae — dico
Aristippum et Gorgiam; cf. ep. l. —- cum eo collocuti sunt.

