.. 88 --

a. 357 epistulam iam scriptam esse eo tempore quo Dio in
urbe Syracusanorum versabatur: epistulam enim missam
esse ad Dionem, postquam principatum assecutus est, verbis,
quae legimus de Philistione et Echecrate dimittendis, confir-
matur1). Si igitur auctor epistulae extremis verbis Dionem
eiusque amicos ut scribant de auxilio arcessendo adhortatur,
fortasse apparet Dionis imperium tunc firmo statu caruisse:
simili ratione autem Speusippus consilia et- bona praecepta
ad potestatem recte adhibendam obtulisse videtur. Epistulam
igitur, quam dederat Dio antea Speusippo, brevi ante vel
post expeditionem inchoatam scriptam esse fingi vero proxi-
mum esse videtur. Qua de re censeo epistulam 35 Socr. ca.
annum 357 conscriptam esse fingi.

Eodem modo, quo epistulae 35 quis sit auctor ad quem-
que missa fingatur contemplati sumus, de epistula 36 quae-
remus, cui vindicemus; quod haud multum praebet· difficul-
tatiS‚ quia hodie dubium non est, quibus nominibus epistula
praescripta fuerit; neque enim ullum effugiet Rudolphum
Here-her, qui inscripsit has litteras Δίων Σπευσίππῳ valde
errasse, cum hic familiarissimus et Academiae et Platoni et
Speusippo nequaquam in philosophum hunc inveheretur
talibus opprobriis et ludibriis²). Unum et solum Dionysium
minorem hanc epistulam conscribentem fictum esse nos con-
cedere oportet: habemus enim nonnulla scriptorum veterum
testimonia, ex quibus elucet varia quae epistula 36 Socratica
in lucem prolata sunt, simillima inveniri in epistulis Dionysii
ad Speusippum datis. Legimus enim apud Athenaeum VII
p. 279 E: ἦν καὶ Σπεύσιππος ὁ Πλάτωνος ἀκουστὴς καὶ συγ-
γενής · Διονύσιος γοῦν ὁ τύραννος ἐν ταῖς πρὸς αὐτὸν ἐπιστολαῖς
καὶ τὰ τῆς φιληδονίας αὐτοῦ διεξερχόμενος ἔτι τε τῆς φιλαρ-
γυρίας ἐρανίζεσθαί τε παρὰ πολλῶν αὐτὸν διελέγχων ὀνειδίζει
καὶ τὸν Λασθενείας τῆς Ἀρκαδικῆς ἑταίρας ἔρωτα ἐπὶ πᾶσίν

 

1) Utrumque apud Dionysium ΙΙ moratum post regem expulsum
domicilium non mutasse verisimile mihi videtur.
2) cf. etiam Ritter, p. 383sq.

