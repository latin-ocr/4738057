alii certe discernere non audeantl). Nuperrime Obens (p. 31)
iudicavit: <Epistula declamatio recentioris cuiusdam rhe-
toris est, qua quinta Isocratis oratio, quae Philippus inscri-
bitur, perstringitur et quae in epistulae formam redacta est.›
Quod iudicium probabimus; at nimis acerba neque apta
mihi videntur verba quae fecit Obens p. 39: <Videmus igitur
epistulam continere „eine Fiille erlesener Notizen“ omnino
non dici posse> ‚ postquam illustrare conatus est haud pauca,
quae epistula haec complectitur, fide non digna esse. At neuti-
quam omnia concedemus, ut sane tonfirmandum sit his
litteris permulta, quae memoratu maxime digna sint, inveniri,
qua in re ad hunc diem congruerunt sententiae omnium viro-
rum doctorum. Nunc vero nos perscrutemur quae epistula
nobis servaverit; ac primum quidem explicemus, quomodo
impugnaverit epistulae auctor Isocratem eiusque discipulos;
deinde reliqua quae exhibet epistula memorabilia examinemus.

Epistula est, ut satis constat, libellus, quem auctor
conscripsit in Isocratis orationem, quae inscribitur Φίλιππος,
anno 346 a. Chr. n. ad Philippum missam hac occasione usus
est epistolographus non modo Isocratem, sed scholam ipsam
discipulosque oratoris vehementer impugnandi. Quae iudicat
de oratione illa, magna ex parte a vero absunt, cum quae
vituperat de oratione iam aliis regibus missa2) tum de senten-
tiis, quae in oratione illa pronuntiantur. At respiciendum est,
quibus de causis ut has litteras componeret, commotus sit

 

Φίλιππος διὰ Πλάτωνος ἔσχεν in πυνθάνομαι . . . οὐ Πλάτωνος τὴν ἀρχὴν τῆς
ἀρχῆς ἐπὶ Περδίκκᾳ . . . .; alter (Griech. Literaturgesch. d. Alexandr. II
p. 586) opinatur Laertio Diogene teste epistulas tantum exstitisse,
quae Speusippi nomine inscriptae fuissent, sed verae an ficticiae sint,
incertum esse; hoc unum constare Carystium novisse et Platonis et
Speusippi collectiones epistularum, ut dubium ei non videatur, quin
duae hae epistulae ad Philippum datae eidem collectioni adiudicandae
fuerint atque haec epistula a rhetore prudenti atque erudito composita sit.

1) Constantinus Ritter, Neue Untersuch. iiber Platon, Monaeh.
1910, p. 381 sq.

2) vid. Obens, l. c. p. 37.

θ’

