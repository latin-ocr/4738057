inveniuntur, illis temporibus non confirmari atque posteriori
aetati attribuenda esse. Ego igitur sententiam eorum com-
probo, qui epistulam hanc a rhetore quodam posteriore fictam
esse concluserunt. Iudicium posteriorum temporum etiam
inde intellegitur, quod duobus locis, in paragrapho quarta
et paragrapho decima, auctor epistolae commemorat artes
rhetoricas Isocratis, quae servatae non sunt. Quas Isocrati
ipsi non attribuendas esse hodie multis viris doctis persuasum
est1). Ut plurimi scriptores veteres posteriorum temporum
artem rhetoricam, quae Isocratis iniuria habebatur, veram
esse arbitrabantur, ita etiam epistolographus artes rhetoricas,
quas affert, ab Isocrate vivo compositas fuisse putabat.
Optimo iure suspicari possumus eum iis artibus rhetoricis
usum esse, quas posterioribus demum temporibus confictas

esse constat.
Porro respiciendum est varia hac epistula allata esse,

quae nos certiores faciant de simultate, quae fuerit inter
Speusippum et Isocratem eiusque discipulos, de stemmatibus
genealogicis et rebus historicis atque litterarum studiis illius
aetatis. In suspicionem vocandum est epistolographum
epistulam Speusippi veram cognovisse. — Tametsi plurima
quae in epistula narrantur ab hoe ab illo commemorantur,
tamen in hac epistula nonnulla sunt, quae alibi frustra quaeras
atque ad res magis perquirendas nos adhortentur. I taque
si hoc constituimus, epistulam complecti haud multa quae
memoratu digna sint dicere nolumus.

Pars tertia.

Extrema huius dissertationis parte uberius mihi pro-
posui disserere de epistulis 35 et 36 (p. 634 sq. Herch.), quibus
servatae sunt plurimae res, quas alibi non inveniamus, quaeque
abundant scommatibus totque aenigmatibus, ut neque Alla-

 

1) De arte „rhetorica Isocratis vid. imprimis Gr. Thiele, Hermes
XXVII (1892), p. 11 sq. Fr. Leo, Griecherom. Biographie, p. 56sq.
6

