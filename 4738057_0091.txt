-84-

Plutarchi loco Platonis ad Dionem commemorantur verba,
quae in epist-ula Platonis quarta1) reperiri demonstrari iam
potuit: μὴ οὖν λανθανέτω σε, ὅτι διὰ τοῦ ἀρέσκειν τοῖς ἀν-
θρώποις καὶ τὸ πράττειν ἐστίν, ἡ δ’ αὐθάδεια ἐρημίᾳ ξύνοικος.
Itaque si hanc epistulam Platoni ipsi vindicaremus, optimo
quoque iure epistulam Socraticam ingeniosissimo illi philoso-
pho adiudicare possemus, cum in utraque epistula inveniantur
complures loci similes atque omnia, quae hac epistula
tractantur, eodem modo spectent ad Platonem atque ad
Speusippum; sed quod epistula illa Platonica non con-
scripta esse videtur a philosopho, ut inira patefaciemuff),
epistulam Socr. 35 bono iure Speusippo addicemus, prae-
sertim cum exstent varia veterum testimonia, quibus illum
Dionis familiaritate usum esse illustratur³) eumque adhor-
tatum esse, ut Dionysium ulcisceretur, ut etiam quod iam
epistulae 36 auctor verba ὁμολογῶν αἴτιος εἶναι τοῦ ἐς Σικελίαν
στόλου ad Speusippum rettulit. Accedit, quod argumentum
huius epistulae optime spectat ad indolem Speusippi, qui a
Plutarcho⁴) ἀγαθὸς σκῶψαι appellatur. Speusippum esse
auctorem assentitus est Constantinus Ritter, qui ut supra
diximus, valde dubitat omnia, quae hac epistula comprehen-
duntur, ad Dionem referre, quod multa ad Dionysii personam
melius accomodata sint quam ad Dionem, arbitratus
epistulam totam ab adversario quodam acerbo excogitatam
magnas ironiae partes amplecti, vid. 1. c. p. 392sq. At minime
fieri potuit, ut epistulam ad Dionysium emissam esse cogite·
mus. Extremis enim epistulae verbis Dionysium non esse,
qui vocatur, plane ostenditur, cum Speusippus se expeditionis
incipiendae auctorem fuisse confiteatur atque auxilium et
amicitiam perpetuam polliceatur familiari suo, qui diu in

 

1) pag. 321 B.

2) pag. 94.

3) Plut. vit. Dion. c. 17, 22, 35: vid. Ad. Holm‚ Gesch. Siziliens,
1874, ΙΙ 156sq. 452sq.

4) vit. Dion. c. 17.

