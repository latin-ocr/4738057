...28-

urbe commoratum esse; ad hoc Obens (p. 17) adiecit: „Sine
dubio auctor illum ibi esse fingit, quod ex Xenophontis libro,
qui anabasis inscribitur, sciebat Proxenum, illius amicum,
qui ut secum ad bellum proficisceretur ei suaserat, Thebis
natum esse. At Proxenus ipse illis temporibus iam in Asia
erat.“ Non intellego, cur haec verba adnotaverit Obens, quo-
niam epistolographus ipse dicit: Πρόξενον δὲ καταλαβεῖν εἰς
τὴν Ἀσίαν. Xenophon utrum Thebis versatus sit an non,
non constat. Epistula 19 Xenophon scribit familiaribus suis:
ἔγραψα δὲ καὶ Γρύλλῳ τῷ υἱεῖ, καὶτῷ ἑταίρῳ, εἴ του δέοι,
παρέχειν σοι. Γρύλλῳ δὲ ἔγραψα, ἐπειδὴ ἀπὸ νέου ἔτι κομιδῇ
ἐς αὐτὸν ἐβάλου, καὶ φιλεῖν ἔλεγες. Forsitan Aeschines So-
craticuS, curn fuerit pauperrimuS, intellegendus sit. Sed cum
hic Xenophontis filius natus sit demum a. 399 (Anabas. V11
6,34) et Diogenes Laertius referat eum cum fratre Diodoro
educatum esse Spartae paucisque cum servis Lepreum inde-
que Corinthum concessisse, quo ternpore Elei Scillunte potiti
sunt (a. 371), totam rem finxisse epistolographum probabile
est: nam a. 362, quo mortuus est Gryllus, demum a patre
una cum fratre Athenas missus est (Diog. L. 1153)1). —
Xenophontem quoque Megaris fuisse epistula 15 indicatur,
in· quarn simultatem eam, quae fuerit inter Platonem et Xeno-
phontem, scriptor inserere conatus est, cf. imprimis §3-

9. Plato.

Animos iam convertamus ad ea, quae de Platone audi-
mus cuiusque nomine praescriptae sunt epistulae 24. 25. 26.
Praeter id, quod ad Platonis cum familiaribus Socratis et
Pythagoreicis consuetudinem spectat, itinera eius in regiones
peregrinas facta pertractantur. Epistula 23 eum in aula Sicula
fuisse docet; neque vero dicitur, quo tempore hoc factum
sit; concludere autem licet, ut de Platone Aristippum metuente
disseritur, hoc loco primum Platonis in Siciliam iter atque

-Ι

 

l) De Gryllo vid. Kirohner, Prosop. Att. s. n. 203.

