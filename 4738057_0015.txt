-g-

est praescriptio ἐπιστολαὶ Σωκράτους καὶ Σωκρατικῶν; neque
vero inutile erit exquirere, quos Socraticorum numero ad-
scribamus¹): sine dubio Socratis discipulos atque amicos,
ut Platonem, Xenophontem. Aeschinem, Aristippum, Anti-
sthenem, Phaedrum, aliosque; sed etiarn alii, ut Academici
Speusippus et Xenocrates, huic epistularum collectioni —
neque ut mihi videtur bono iure — vindicati sunt. llli autem
discipuli, quamquam alii alias vias ingressi sunt —— sententiis
variis quisque ut Socratis praecepta et doctrinam sequeretur
operam navabat — optime sub nomine Socraticorum con-
iungendi erant.

Inspiciamus nunc breviter epistulas eas, quibus prae-
scriptio deest, ut cui attribuendae sint enucleamus. Epistularum
postremarum Speusippum et Xenocratem auctores fictos esse
hodie non iam ignotum est2). Qua re hoc loco imprimis
disserendum erit de epistulis 17, 20, 28. Multo brevissima
est vicesima³)‚ quae mea sententia missa est Antistheni
neque alium quenquam nisi hunc intellegendum esse ut
arbitrer adducor, quia verba διότι διατελεῖς παντὸς ἐπάνω
πλούτου καὶ δόξης καὶ ἐξ ῶν βιοῖς οἷον ἀπεικόνισμά τι Σωκράτους
περίει Ἀθήνησιν optime accomodata sunt eius personae at-
que ille, cum esset aetate provectus, commorabatur Athenis.
Missa est epistula a Socratic oquodam discipulo, qui in The-
banorum urbe adulescentibus communicabat sermones, quos
a Socrate audivit. Epistula 28, quae incipit a verbis τὰ γὰρ
ἐμὰ, ὦ Πλάτων, σά φημι εἶναι δίκῃ ἁπάσῃ, ὥσπερ καὶ Σωκρά-
τους ἦν inscripta est Πλάτωνι. Ut dicam, quod conicio, auctor

1) Diogenes Laert. II 47 docet ex eis, qui successerunt, Socrati
et appellati sunt, Socratici, nobilissimos fuisse Platonem, Xenophontem,
Antisthenem; ex his vero, qui decem vulgo dicuntur, clarissimos fuisse
quattuor, Aeschinem, Phaedonem, Euclidem, Aristippum.

2) vid. h. d. pag. ll.

3) Obens p. 28: „Vicesima praetereunda est, cum neque a quo
neque ad quem data sit. cognoscere possimus.“ Ceterum iam Orellius
(l. c. p. 235) ad Antisthenem hanc epistulam missam esse fingi su-
spicatus est.

