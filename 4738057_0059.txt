-52-

et fontem antiquissimum Lysiae apologiam Socratis, Dionis
Chrysostomi verba ad dialogum potius quendam spectare
videntur. Qua de causa vero propius est nos debere haec verba
Antistheni, quoniam Xenophontem ab illo pependisse scimus,
utrum autem illius dialogo qui inscribitur Κῦρος1) vel ei, qui
titulum prae se tulit Ἀλκιβιάδης2), addicamus, ad quos dialogos
redire videntur verba Ἀλκιβιάδου ἐραστής scholiastae ad Plat.
apol„ an dialogo, qui inscriptus est Πολιτικός, in quo illudeban-
tur demagogi³)‚ in ambiguo relinquemus.

Non modo Antisthenis librorum reliquias, sed etiam
Aeschinis Socratici reperimus in his epistulis Ex dialogorum
Aeschinis numero Καλλίας miris laudibus praedicatur. Pro
experto habemus hoc dialogo illustrari, quae commoda habeat
paupertas collata cum divitiarum, cf. Plut. Aristid. 0. 25⁴).
Eandem sententiam perscrutatus est, qui epistulam 6 Socr.
conscripserit. Praecipue verbis paragr. 6 et 7⁵) haec confirman-
tur, ubi paupertas laudatur atque de calamitate eorum, qui
in adulatorum manus inciderunt, omnino de blanditoribus,
quos sophistas intellegi probabile est (cf. Eupolis Κόλακες),
verba facta sunt. In Aeschinis Callia itidem in adulatores
invehitur⁶). Qua de re argumentum epistulae Socr. auctorem

 

 

1) Dittmar, l. c.‚ p. 97.

2) cf. Dsttmar, p. 96.

3) vid. Th. Gomperz, Griech. Denker, p. 78, qui haud magni
aestimat quod profert Xenophon de Socratis cum Anyto consuetudine
(apol. Socr. §29); Dittmar, p. 171 et. Diog. L. ΙΙ 28; τουτὶ τὸ κακὸν (sc.
ἡ ἀνυποδησία) τῶν σκυτοτόμων κατ’ ἐπήρειαν γεγένηται.

4) Quae nobis nota sunt de hoc dialogo, invenies in collectione
reliquiarum Aeschinis Socratici (edidd. W. Krauss et nuper Dittmar,
1. c.. (quorum uterque de epistula Socr. paucis vel pluribus verbis
disputavit). -· vid. Rud. Hirzel, Dialog, p. 1352.

5) Quae leguntur in paragr. 7 vel similia Hipponicum dicere
potuisse opinatur R. HirzeL p. 135. adn. 2.

6) Longe disserit de Calliae argumento Dittmar, p. 186 sq.
284sq., imprimis p. 203 sq. Quid commune haberent inter se epistula
Socr. et Aeschinis dialogus et Xenophont. Memorab. cap. Ι. 6, disposuit.
p. 194sq. (cf. pag. 284sq.‚ ubi omnes qui similes inveniuntur locos

