...55-

tim cum similia inveniantur verba in testamento eo, quod
Aristoteli attribuitur (Diog. L. V 11 ὅπου δ’ ἂν ποιῶνται τὴν
ταφὴν, ἐνταῦθα καὶ τά Πυθιάδος ὀστᾶ ἀνελόντας θεῖναι, ὥσπερ
αὐτὴ προσέταξεν). Perinde incertum est, num Speusippus
moriens in testamento suo Xenocratem heredem instituerit.
Cum apud varios scriptores veteres ut etiam in his epistulis
legamus Speusippum praefecisse Xenocratem Academiae re-
gendae, ex Academicorum indice Herculanensi1) successorem
non ab uno, sed omnibus suffragiis latis creari oportuisse colli-
gitur. Tamen autem opinari possumus Speusippum Xenocrati
in regionibus remotis versanti scripsisse, ut domum rediret,
quia illum sibi successurum esse desideravit. Post Speusippi
mortem Xenocrates successor creatus est, quam ad rem mul-
tum valuisse, quod Plato ei faverat eundemque Speusippus
commendaverat, mirum non est.

Ut iam dixi, epistula nobis non servata Xenocrates
arcessitus esse videtur²); idem ostendi potest de epistula 29
Socratica, cuius verba Diogenes Laertius tradit. Aeque ante
demonstravi epistulam Aristippi ad Areten filiam missam re
vera exstitisse, qua ut hanc conscriberet epistolographus
commotus sit.

In epistula prima Socrates respondet Archelao regi, qui
eum ad se invitaverat epistula, qua dimidium regni pollicitus
esse dicitur. Regem eius modi inepta et stulta verba pronun-
tiasse vix putamus, sed constat permultas epistulas principum
ad illustres viros missas iam antiquissimis temporibus fuisse³).
Praeter hoc autem Aristoteles hanc Archelai invitationem
testatur, ut iam alio loco commemoravimus. Sin autem con-

 

1) edid. Segefredus Mekler‚ 1901; cf. etiam Ed. Schwartz PWRE
s. Diogenes Laertius (V 1. p. 451).
2) Verbis ep. 32 θεοῦ τάξιν εἶχεν subiciam Speusippi in Platonem
epigramma (vid. Paulus lang, De Speusippi Academ. scriptis, fr. 65, p. 86):
Σῶμα μὲν ἐν κόλποις κατέχει τόδε γαΐα Πλάτωνος,
ψυχὴ δ’ ἰσοθέων τάξιν ἔχει μακάρων.
3) cf. Christ-Schmid‚ Griech. Liberaturgesohst 111, p. 365, adn. 7.

