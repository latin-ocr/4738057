*16-

Non dubitari potest, quin Socratis familiares — sive
hoc factum est Platonis dialogis sive aliorum Socraticorum
scriptis1) — quam plurimum ad eius laudern attulerint.
Quorum ex numero permulti in epistulis Socratis et Socra-
ticorum nobis occurrunt — dico Platonem. Xenophontem,
Aeschinem, Critonem, Critobulum, Antisthenem, Apollo-
dorum2), Phaedrum, Aristippum, Simonem, Chaerephontem.

De hoc quidem viro atque Socratis non ignoto disci-
pulo⁸) curn ex Xenophontis libris multa comperiamus,
epistula 2 praescripta est Σωκράτης Ξενοφῶντι4); septimam
quoque epistulam eandem praescriptionem habuisse mihi
persuadetur, quod Chaerephontem triginta viris Athenis im-
perantibus fugisse (cf. plat. apol. 2lA) atque cum Thrasy-
bulo a. 403 redisse nobis traditur. Sin autem Cobetus⁵) dicit
eum non attigisse rem publicam, hoc non probandum est,
quia Chaerephon in eorum numero commemoratur, qui,
cum triginta viri essent, Athenas reliquerant.

Quod attinet ad Socratis mortem, epistulae 14 auctor
multa attulit, quae in Platonis Phaedone legimus; enumerans
qui adfuerint philosopho morienti, nonnullos tantum nominat;
praetermittit Critobulum, Critonem, Epigenem, Menexenum,
Simmiam, Cebetem, aliosque, recte autem animadvertit Ari-
stippum, Cleombrotum, Platonem, Xenophontem non adfuisse,
qua occasione litteras quae certiores nos facerent de morte

1) Conferas velim varia quae enumerantur scripta multorum So-
cratis diseipulorum in Diogenis Laertii vitis composita.

2) De Apollodoro, qui vocatur ep. 21 ὁ μαλακός - non μανικός,
ut legere vult Allatius aliique — cf. Cobet, Prosopogr. Xenophont.
p. 63 adn„ Hug-Schoene‚ Platos Sympos. 1909³‚ p. 8. Lectio μαλακός
etiam inPlatonis Convivio (173D) tenenda videtur, eum variis manuscriptis
lectio μανικός per errorem in textum recepta sit.

3) vid. Kirchner, Prosopogr. Attio. 1115203.

4) Obens 1. e. p. 17 commutans Peloponnesum curn Chersoneso,
p. ll recte scripsit Πελοπόννησυν; sed vero hoe mendum necesse vide-
tur emendari, quod Xenophon re vera a. 400l399 commoratus est in
Chersoneso.

5) 1. c.. p. 61 adn.

 

