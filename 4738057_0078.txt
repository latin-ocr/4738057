-71-

res gestas regum Macedonum praetei·isset; Isocratem autem
illo tempore quo orationem scripsit, quae Φίλιππος inscribitur,
regi nondum malevolum fuisse omnes sciunt.

Etiam de simultate, in qua fuerit Plato cum Isocrate et
Theopompo, verba aliquot facta sunt: epistula ineunte
Speusippus criminatur Isocratem, quod in scriptis suis ad
Philippum datis Platoni criminando non pepercisset. Sane
mirum est, ut iam diximus, auctorem illud, quod exprobravit,
in epistula non amplius explicavisse, sed idem postea Theopom-
po obici. Quare quippe Plato in Isocratis Philippo nominatim
allatus non sit, epistolographus nescisse videtur, ad quae
verba spectaret haec exprobratiol). — Prinsterer (Prosopogr.
Platon. p. 117) dicit locum cx Isocratis oratione ad Philippum
missa p. 84 E2) arcessitum sibi non persuadere Platonem
Isocrati primum favisse. Mea quidem sententia Plato Isocra-
tem iuvenem magni aestimavit, sed postea ab eo discessit,
ut ex variis scriptorum locis apparet, cf. Plat. Phaedr. p.
279 ΑΒ). -- Qua in simultate fuerit Plato cum Theopompo,
verbis paragr. 10 satis exprimitur; ceteroquin conferas, quae
supra commemoravi.

 

Jam convertamus nos ad cetera, quae affert epistula
memoratu digna, perscrutanda. Litteris commendaticiis
cpistolographus regi commendat Antipatrum, qui fert hanc
epistulam. Hic auctori epistulae occasionem praebet exop-
tatam, perficiendi quod spectat, ut Isocratis de auctorit-ate
detrahat, cum non solum causa sit harum litterarum, sed

 

1) Quem ad locum respexerit Isocratis obtrectator, J. casp.
Orenius l. c. p. 330 indicat: in cap. 5 huius orationis Isocrates in
sophistas invehitur. Of. H. Gomperz, Wien. Studien 1906: Die An-
griffe auf Platon im Philippos; cf. etiam Obens, p. 39.

2) cap. 5 ed. Blass.
3) vid. B. von Hagen, Num simultas intercesserit Isocrati cum

Platone, Jen. Diss. 1906. H. Gomperz, Wien. Stud. 1906, Isokrates u.
die Sokratik. Ed. Zeller, l. c. 11a⁴‚ p. 427 sq. Blass‚ p. 28sq. Ferd.
Damnum, Akadem., 1889, p. 55.

