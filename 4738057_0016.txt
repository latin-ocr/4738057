-9-

huius epistulae est Phaedrus, qui, ut in epistula antecedenti
legimus, a prima iuventute enutritus erat lenimentis Socra·
ticis. Accedit, quod epistula 27 ineunte idem Phaedrus lo-
quitur de Platonis in remotiora loca itineribus. Ergo resti-
tuendus est titulus Φαῖδρος Πλάτωνι. — Denique ad epistulam
17 accedamus, quae omnino non inscripta est. Sed ut iam
Orellius animadvertit, e verbis epistulae primis apparet eam
datam esse ad Hippocratem, qui interfuit Platonis sermoni,
qui inscribitur Πρωταγόρας; omnia quae”protulit scriptor
harum litterarum de animo eius erga Socratem eiusque ta·
minares, in quorum numero ipse erat, ad ea, quae traduntur
de hoc viro et sophista, optime quadrant1). Extrema verba
πάλιν οὖν συνελευσόμεθα Ἀθήναζε οἱ ἀναξίως ἀνασεσοβημένοι
ὡς τὸ πρόσθεν unum eorum, qui Athenis Thebas fugerant,
intellegendum esse affirmant.

Dissensio est, cui vindicandae sint epistulae 21 et 22,
quod libri manuscripti varias praebent lectiones2). ln editione
Allatiana legitur Ξενοφῶν Ξανθίππῃ, in codice Guelferbytano
Αἰσχίνης τῇ Ξανθίππῃ Σωκράτους, idem in codice Gottingensi3
Parisinus praescriptionem praebet nullam. Epistulam 22
Allatius tribuit Xenophonti, cum codices et Gottingensis et
Parisinus nullam offerant inscriptionem. Qua de causa iam
Ioannes Luzacius³)‚ quem secutus est Orellius, hanc quoque
epistulam Aeschini Socratico adiudicavit. Hercher in editione
sua Leonis Allatii lectiones tenuit, sed nullo ut videtur iure.
Epistula 21 enim missa est Megaris ad Xanthippen‚ quae in
Atheniensium urbe versabatur. Scimus autem Xenophontem
cum ab expeditione Cyri revertisset, in praedio suo Pelo-
ponnesiaco ad Scilluntem habitantem procul Athenis vitam

 

1) Nescio an testimonium reiciendum sit, ex quo videmus Hip-i
pocratem post Socratis mortem commoratum esse in insula Chio (οἶκοι
εἶναι), cum etiam ceteri Socratis discipuli magistro mortuo Athenas
reliquissent.

2) conferas quae in appendice afferam.

3) Lectiones Atticae, Lugd. Batav. 1809, p. 47 sq.

