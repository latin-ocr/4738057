-30-

et Xenocrate, aliquot verba faciam, quod illae quoque epistulae
(32, 33, 34) continent, quae memoratu digna sint. Ac primum
quidem docemur, quae ratio intercesserit Xenocrati cum Pla·
tone: epp. 32 (§ 2, 3). 34 (§ 2). Diogenes Laertius IV 6, quo
loco de Xenocrate iuvene sermo est, dicit: οὗτος ἐκ νέου
Πλάτωνος ῆκουσεν; Athenaeus autem (lX 507 C) tradit Platonem
Xenocratem, ubi recens Athenas advenisset et in Aeschinis
disciplinam se contulisset, huic mox subtraxisse, cuicum
Aeschine nunquam bene convenisset. Ad hoc de Xenocrate
Platonis amicissimo atque discipulo conferenda sunt verba,
quae leguntur apud Aelianum var. histor. 111 19. XIV 9. Priore
loco (ὁ Πλάτων οὐ προσίετο τὸν ἄνδρα (Aristotelem), προετίμα
δὲ αὐτοῦ Ξενοκράτην καὶ Σπεύσιππον καὶ Ἀμύκλαν καὶ τοὺς
ἄλλους) Xenocratem primum vocatum esse memorabile mihi
videtur. Praeterea ea res, quod Xenocrates una cum Platone
in terram Siculam transmigravit1), quaeque tradit Diogenes
Laertius 1V ll, testes sunt Xenocratem Platoni valde adfectum
fuisse. Epistulae Socraticae etiam amplius afferunt: Platonem
desiderasse Xenocratem post mortem iuxta se deponi. ltem
aliud est commemorandum: Speusippum arcessisse Xeno-
cratem, ut susciperet scholam Academicam regendam, satis
constat²); neque vero notum est, quod epistulae 32 auctor
profert, id factum esse propter Platonis iussa (διὰ τὴν Πλά-
τωνος ἐντολήν).

Praeter hoc epistolographi sibi proposuerant Speusippi
morbum describere, atque cum scriptores veteres permulti
certiores nos faciant de aegroto huius philosophi corporis
statu, ut Diogenes Laertius 1V 3 ἤδη δὲ ὑπὸ παραλύσεως καὶ
τὸ σῶμα διέφθαρτο (conferas verba, quae fecit auctor epistulae

 

Akad. 1901, p. 95sq.; Abbdlg. d. Bayr. Akad. 1886, t.1⁶. Platon.

Studien, p. 507 sq.
1) Diog. L. IV 6. 11. Ael. v. h. XIV. 9. Valet. Max. IV. 1.

Ed. Zeller, 112⁴, p. 988, adn. 1.
2) Diog. L. IV. 3. Themist. or. XXI p. 255135 cf. Index philosoph.

academicorum, edid. Segofr. Mekler, 1901, p. 38.

