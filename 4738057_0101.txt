..94-

Omnia cetera, quae ep. 36 commemorantur, nihil aliud
nisi adversarii cuiusdam obtrectationes offensionesque sunt,
quarum epistula quae antecedit, mentionem omnino non
fecerat.

Omnibus his causis quas adduxi commoveor, ut epistulae
36 auctorem in numero eorum habendum esse existimem, qui
in rhetorum vel Peripateticorum exercitationibus conati sunt
Academicorum studiis eisque, qui illis praeerant, quam pluri-
mum obtrectare. Hinc apparet epistolographum Academi-
corum et doctrinam et praecepta atque instituta satis cognita
habuisse.

Quibus rebus constitutis auctores epistularum quibus
usi sint fontibus quique reperiantur loci similes apud alios
scriptores veteres, perquirendum est. Comperimus e Plutar-
cho¹) traditas esse epistulas cum Speusippi tum Platonis ad
Dionem missas (vid. etiam Diog. L. IV 5), quibus uterque
amicissimum suum familiarem adhortatur, ut caveat αὐθάδειαν
et σεμνότητα; atque cum utraque epistula non modo Dionis
mores atque indoles commemorentur, sed etiam alia, quae
utraque epistula leguntur, magna ex parte ad verbum inter
se consentiant, non dubito cum Ritter02) epistulam 4 Plato-
nicam Speusippo adiudicare. Quam ob rem etiam adducor,
ut utriusque epistulae auctorem (ut etiam Plutarchum)
Speusippi ad Dionem epistulam non spuriam inspexisse putem.

 

coactus est curriculo in Academiam vehi, illuditur. — Geryoneus bono
iure ep. 35 nominatur - forma eius erat triceps (Apollod. 2, 5, 10),
Stesichorus eum vocat seximanum et decempedem (cf. Roscher, Ι. 2.
1630) - sed minus apte in ep. 36 ab epistolographo Briareus adiectus
est ad ironiam augendam, qui cogitaverit de loco Platonis Euthydemi
p. 2990, ubi Briareus una cum Geryoneo comparatur cum milite per-
multis armis atque telis pugnante. Epist. 36 autem, cum sermo sit de
manibus et pedibus Briarei, apud veteres scriptores nil aliud indicatur
nisi eum in numero centimanuum fuisse, quibus quinquaginta erant
capita, sed de pedibus etiam pluribus nulla verba legimus.

1) Moral. p. 70A.

2) pag. 378.

