‚32-

contemplantes accipimus plurima multo magis ad Dionysii
quam ad philosophi Cyrenaici ingenium accomodata esse
(cf. epp. 8, 9,1,2„). — Etiam aliis locis terram Siculam
commemoratam invenimus: scriptum videmus ep. 24: οὔπω
μὲν εἶχον τούτων τι πέμπειν εἰς Συρακούσας, ὧν ἔφης Ἀρχύταν
δεηθῆναι λαβεῖν παρὰ σοῦ, θᾶττον δὲ καὶ οὐ διὰ μακροῦ πέμ-
ψομέν σοι. ep. 26: διότι περὶ Διονύσιον ὅμοιοι διαμένετε ταῖς
εὐνοίαις. Praeter hoc in epp. 35. 36. de Dionysii indole et
consuetudine complura verba facta suntl).

12. De doctrina cynica.

Haud pauci epistularum auctores favere videntur certae
sectae philosophicae, atque vere plurimae epistulae cynicae
habitae sunt: non modo cynicorum sententiae adducuntur
vel disputantur, sed cynici quoque ipsi introducuntur. Atque
vero plurima, quae de Socrate audimus, cynicorum animum
et habitum testari videntur (cf. epp. 1, 6, 17)²). Qua de re
verisimile esse puto nonnullas epistulas conscriptas esse in
schola rhetorica, ut propagaretur cynismus. Simul statuendum
est epistularum auctores ut aliorum ita varia cynicorum scripta
in usum suum convertisse.

Praecipue occurrunt variae sententiae philosophicae, ut
eius modi sententias, seu de amicitia, seu de avaritia, de
luctu, de imperii studio, de virtute, a magistro de quibus
disputaretur, quasi argumentum vel propositum dictas esse
opinemur³). Exempla sunt ampla. Eligo haec:

l) Dionysii mentio fit etiam ep. 30 ξ 1: ἐπώλει τῷ Σικελίας τυράννῳ
Διονυσίῳ sc. τὸν λόγον. - of. etiam verba ep. 22: καὶ Πλάτων περὶ Ἰταλίαν
θαυμάζεται καὶ περὶ Σικελίαν πᾶσαν.

2) Jam Obens, p. 6sq., duo πρέπα notaverat.

3) Conferas velim multa quoque progymnasmaticorum ut. Theonis,
Hermogenis, Aphthonii, Nicolai sophistae praecepta, quae composita
invenies a Leonardo Spengel, Rhetores graeci, t. 11, p. 1-130, t. 111
p. 447—498. (1854. 56). Nicolai progymnasmata, ed. C. Felten, Rhet.
graeci, vol. IX. 1913.

Saepe quoque ut, aliorum poetarum ita Homeri versus inserti sunt,
ut ep. l §7 Pindari, ep. 5 §2 μηδὲ γένος πατέρων αἰσχυνέμεν, ep. 35

