„79-

phictyonum tabula post Philippum nominati sunt et utraque
gens, Perrhaebi et Dolopes, unam tantummodo vocem habet,
Delphicos illas Phocensium voces abstulisse probabile est,
cum Philippus, ut integer esset numerus sacer 24, et Perrhaebis
et Dolopibus unam desumpserit voceml).

Itidem hoc constare videt-ur Philippum in Amphictyo-
num collegium receptum esse non Πυθίοις (suppl. ἀγωνίσμασι),
sed postquam in concilio Amphictyonum, ut Philippus,
Macedonum rex, ludos Pythicos ageret, constitut-um est.
Atque cum pacem mense Julio factam proximo vere auctumno
Amphictyonas Philippi auspiciis Delphos convenisse constet,
colligitur pylaeam auctumnalem primam post- pacem factam
in annum Delphicum 346l5 incidisse. Qua in re fieri potuit,
ut duo haec concilia, dico Amphictyonum congressionem et
ludos Pythicos‚ in idem fere tempus incidissent, ut auctor
epistulae laudes regis duplici ratione distincti efferre voluerit.

N unc inquiramus in Speusippi verba quibus reprehendit
Philippum Platoni obtrectantem, quasi ignorantibus homini-
busPlatonis beneficio Philippum ad regnum pervenisse. Similia
dicit, ut supra commemoravimus, Carystius Pergamenus in
comment-ariis suis ab Athenaeo XI 506 Ε arcessitis. Quaestio
est, num Plato vere auctor fuerit imperii Philippi. Nihil habe-
mus, quod infitiemur Philippum a Perdicca fratre partem
regni administrandam accepisse, postquam Plato per Euphrae-
um Perdiccae suasit, ut avaro et rapido fratri regni partem
cederet. Sin autem dicit epistulae auctor §12 εἰ μὴ ,γίνοιτο
παρ’ ὑμῖν ἀνήμερον ἢ μὴ φιλάδελφον, sane haec verba spectant
ad maligna regis post Perdiccae mortem confecta (vid. etiam
Suidam s. v. Φίλιπποςῑ Φ. ὁ Μακεδὼν πολλοὺς τοῦ ζῆν ἐπεστέ-
ρησε καὶ τοὺς υἱέας συμπεριὲλαβεν, ἐπιφθεγξάμενος τὸν στίχον
τοῦτον · Νήπιος, ὃς πατέρα κτείνας υἱοὺς καταλείπει). Epistula
31 Socratica ficta esse videtur a Platone ad Philippum data,
qua principi ut amet fratrem et revereatur suadet -—- ceterum

 

1) cf. Obens‚ p. 35 adn. 3 atque Diodori et Pausaniae verba, quae
commemoravi.

