-50-

ἀπολογίας, κατηγορίας, (Lysiae, Polycratis aliorumque),
διαλόγους, ἀπομνημονεύματα, μονογραφίας Aristoxeni (Βίος
Σωκράτους), Idomenei et Phaniae (περὶ τῶν Σωκρατικῶν),
Demetrii Phalerei (ἐν τῷ Σωκράτει Plut. Aristid. c. l. 27).
Peripateticos philosophos potissimum ad Socratis eiusque
discipulorum laudem detrahendam multum operae contu-
lisse satis constat. Quod ad sententias et praecepta philoso-
phorum attinet, antiquis temporibus haud pauci libri, quos
inspicere potuerunt epistolographi, reperiebantur, ut varia
scripta, quae erant περὶ κολακείας, φιλίας, ὀργῆς, λύπης,
χρηματισμοῦ, βασιλείας et cet. Ad illustrandam rationem
cynicorum Luciani quoque Samosatensis libros ad usum
conversos esse vero proximum est.

Pars altera.

Quaeram hoc capite de epistula tricesima ad Philippum,
regem Macedonum, missa, quae valde memorabilis est, cum
non modo inveniantur permultae res, quae'ad historiam et
historiam fabularem pertinent, sed etiam copiose agatur de
illius aetatis condicionibus atque simultatibus, quae exsti-
terint inter viros nobis minime ignotos. Qua de causa multi
viri docti, ut de hac epistula inquirerent, commoti suntl).
Ut iam ante dixi2), nomen suum non indicavit auctor epistulae,
neque usquam nobis traditur quicquam, quod de auctore
certiores nos faciat. Attamen unus locus, quem invenimus
apud Athenaeum XI 506 E, ad hanc epistulam spectare
videtur: verba translata sunt ex Carysti Pergameni, rerum
scriptoris illustris, qui floruit secundo a. Chr. nat. saeculo,
commentariis3). Legimus apud Athenaeum haec: Οὗτος ἔστι

 

1) Explicate de hac epistula disseruit C. G, Boehnecke, Demo-
sthenes, Lykurg0s‚ Hypereides u. ihr Zeitalter, Berol. 1864, I, p. 442 sq.
2) vid. pag. llsq.
3) Scripsit ὑπομνήματα ἱστορικά, quorum servata sunt sedecim
fragmenta, quae composita sunt FHG IV 356.

