..72-

etiam plurimas quae ad historiam pertinent scientias auctori
epistulae obtulisse dicatur, quarum narratione Philippum
delectari is qui scripserit epistulam minime ignorat. Antipater
quis sit, nescimus, sed ex epistula varia de eo eiusque studiis
comperire videmur. Audimus Antipatrum esse Magnetem
(ξ 1), qui ab aliquo Magnete iniuria adfectus sit; neque esse
hominem mediocrem, sed verum scriptorem, qui iam diu res
Graecorum gestas conscribat atque solus et primus fabulas de
regionibus eis, quas Heraclidae possiderent, fide dignas narra—
verit (§ 5). E verbis καὶ πάλαι (ἓ l) elucet illud opuS, quod
Antipater scripserit, non scriptulum luisse. Commemoratur
Antipater curn aliis locis tum in §12 ubi epistulae auctor
Philippum adhortatur, ut Antipatrum e rerum Graecarum
volumine aliquid recitare iubeat, ut Theopompus cognoscat
se nullo iure a rege omnibus adfici bonis. Orellius (l. c. p. 262)
non alium esse intellegendum quam famosissimum illum Alex-
andri successorem, Iolai filium, putavit, de quo Suidas dicit:
κατέλιπεν ἐπιστολῶν σύγγραμμα ἐν βιβλίοις δυσὶ, καὶ ἱστορίαν
τὰς Περδίκκου πράξεις Ἰλλυρικὰς et cet.; hunc autem in-
tellegi non potuisse Orellius ipsc postea cognovit. Fredericus
Blass (Eloquent. Attio. ΙΙ, p. 69) ¹) verba ἱστορίαν τὰς Περδίκ-
κου πράξεις huic Antipatro Magneti adiudicanda esse pro-
posuit. Quaerendum est, num rhetor falso usus sit persona
Antipatri, quem Suidas vocat scriptorem rerum 2). Hoc
autem non credam, quia de libro, qui inscriptus erat Ἑλληνι-
καὶ πράξεις nemo quicquam protulit atque epistolographus
epistula ineunte Antipatrum τὸ μὲν γένος Μάγνης appellat.
Quibus de causis restant duae rationes: aut auctor omnia,
quae de Antipatro dicit, effinxit ad proferendas res historicas
et mythographicas, aut scriptorem quendam, cuius opus de
antiquissimis rebus erat, in memoriam revocare vult.

1) obens p. 31 declarat: „ssle‚ de quo Blass cogitat, filius «Iollae,
non esse potest,“ cum Blassio persuasum sit non illum Philippi et
Alexandri ducem vocatum esse, sed scriptorem rerum quendam, de

quo ad hunc diem nil noveramus (cf. 1. c. p. 58sq.).
2) vid. Obana, p. 32.

 

