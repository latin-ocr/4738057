-14—

autern mihi non neglegendum videtur illos tresfontes, quos
priores attulit Lehrsius‚ in his epistulis iarn adhibitos fuisse.

3. De Socrate.

Ex ipsa rei natura sequitur Socratis personam et doc-
trinam tantum valuisse, ut etiam in epistulis eis, quae So-
craticis attribuuntur, stuc'ium converteretur in vitam mortemque
illius philosophi accurate describendas. Qua in re permulta
quae in variis epistulis inveniuntur de vita, familia, amicis,
philosophia magistri ex aliis etiarn scriptoribus scimus;
at vero nonnulla occurrunt, quae alibi frustra quaeras. Plu-
rimae res, quae epistulis narrantur, ad Socratis dies postremos
spectant1). Adhoc2) ex epistula 7 comperimus, quo modo
Socrates triginta virorum consiliis restiterit, eademque epi-
stula Leonis Salamini comprehensio eisdem fere verbis des·
cribitur atque in libris Platonis (apol. 32 CD) et Xenophontis
(Hellen. 113, 39); sed explicatius quam locis citatis epistolo-
graphus has res digessit Chariclem introducens loquentem.
Epistula 14, qua Socratis accusatio ipsa tractatur, etiamsi
plurima ex Platonis vel aliis scriptis excerpta esse cuique
statim occurrit, primis verbis nonnulla dicta sunt, quae
omittenda non videantur. Certiores nos facit scriptor harum
litterarum de Anyto et Meleto, qui Socratem criminati sunt,
sed Lyconis³)‚ qui idem philosophum compellaverat, mentio
non fit. Ex ea re, quod Polycratis oratio vera ¹esse existima-
batur, epistolographum res accurate non cognosse patet;
neque vero hodie dubium est, quin haec Polycratis oratio
demum a. 393 a. Chr. nat. conscripta esse possit⁴).

1) epp. 14. 15. 16. 17.

2) Paucis verbis auctor epist.. 3 demonstrare in animo habuisse

videtur Socratem proelio Deliensi (cf. Plat. Symp. 219 Ε) interfuisse ;
quo loco Socratem illos iuvenes cognovisse finxit.

3) Plan. apol. 2313. 36A. Hermipp. apud Diog. L. 11 383 cf. C.
Fr. Hermann, De Socratis accusatoribus, Diss. Gott. 1854, p. 1³.

4) vid. Lehnert, Bursians Jahresber. 1909, p. 259 sq. (Rhetor-
Liter. bis 1906).

 

