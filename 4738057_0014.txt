—7-

Praeterea digerere conabor, epistolographi quae sibi propo-
suerint viri epistulas has componentes quibusque usi sint
fontibus. De epistula tricesima longe maxima et gravissima

postea disseram.

Pars prior
l. De auctoribus et praescriptionibus.

Collectioni epistularum Socratis et Socraticorum —
Allatii editio exhibet tantummodo 35 —- tributae sunt in
editione Hercheriana 37, quarum septem priores nomen
Socratis, ceterae quae quidem inscriptae sunt, Socraticorum
ferunt. Ex ea re quod non omnes in eisdem inveniebantur
codicibus, diversaeque posterioribus temporibus adnumeratae
sunt huic collectioni, de epistularum quae Socrati et Socra-
ticis adiudicandae sint copia certa dici non posse elucet,
praesertim curn multo plures quondam quam hodie huius-
modi epistulae exstitisse videantu11). Immo vero suspicari
possumus varias epistulas quae servatae sunt eisdem codi-
cibus, aut prioribus iam collectas esse temporibus aut eadem
aetate complures ab uno auctore conscriptas esse. Attamen
difficillimum erit hodie determinare epistulae singulae cui
tribuendae sint auctori: fieri potuit, ut quae sequebatur, ab·
eodem fingeretur, qui antecedentem composuerat; sed item
ab eodem auctore utraque epistula excogitata esse potuit.
Fortasse facilius discernere possumus in epistulis singulis
conspiciendis, ut ep. 1 et 6, ubi utramque epistulam eundem
auctorem habuisse verisimilius videtur; sed curn in plerisque,
ut epp. 30 et 31, 12 et 13 et 29, eundem auctorem esse
vix quisquam putare possit, de nonnullis modo epistulis quaerere
utile erit. ln codice Gottingensi2) epistulae cum notentur
simpliciter ἐπιστολαὶ Σωκράτους, nobis optimo iure supplenda

 

 

l) Sic etiam de epistulis Pseudoheracliteis iudicavit, Jacobus
Bernays, Die herald. Briefe, Berol. 1869, p. 113.
2) vid. pag. 108.

