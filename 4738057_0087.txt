-80-

haec epistula nihil aliud nisi commentariolum ad verba
epistulae quae antecedit, εἰ μὴ γίνοιτο παρ’ ὑμῖν ἀνήμερόν τι ἢ
μὴ φιλάδελφον esse videtur. — Fortasse qui epistulam 30 con-
scripserit, auctore usus est Carystio Pergameno, qui verbosius
de hac re locutus erat.

Totam rem sine dubio non contemnendam sic illustrem:
Plato imperium Philippi confirmaverat (τὴν ἀρχὴν τῆς ἀρχῆς
κατασκευάσαντος) Perdiccae persuadens ut Philippo aliquam
regni partem cederet. Illic copias alens fundamenta iecit
potestatis suae Philippus Epistula 31 ficta est ut scriptio
quaedam ad Philippum data, postquam regni partem suscepit,
in qua Plato eum adhortatur, ne ingratus sit erga fratrem.
Num Philippus iam tunc crudelis fuerit, nescimus, sed ex
verbis ep. 30 διὰ τέλους χαλεπῶς φέροντος hoc conicere licet.
Sane autem haec verba (pro διὰ τέλους legendum videtur
διατελῶς) referenda erant ad scelera post Perdiccae mortem
a Philippo commissa. Quam ob rem Platonem etiam postea
verba fecisse in epistulis ad regem datis arbitrari possumus„ --

Ad verba quae extrema paragrapho leguntur ἐπὶ μὲν
γὰρ Ἀμφιπόλεώς φησιν κωλῦσαι τῆν γενομένην εἰρήνην γρά-
ψαι λόγον ὑπὲρ τῆς Ἡρακλέους ἀθανασίας Obens animadvertit:
„haec verba spectare ad secundam paragraphum orationis
ad Philippum missae, in qua dicit se bello de Amphipoli gesto
suscepisse de illa urbe et terra scribere, et propter pacem
factam se orationem non edidisse.“ Neque iure pergit dicens:
„Sed Isocratem de immortalitate Herculis scribere voluisse
invenit rhetor“; nam alio loco de hoc proposito idem verba
facit, in eapite 12. Restat, ut utrumque locum coniungamus.

Postquam uberius de his rebus disputavimus, superest,
ut iudicemus quando a quoque epistula conscripta sit; nam
ex omnibus, quae attulimus, apertum est Speusippum eius
modi litteras scribere non potuisse, quippe cum multa neque
in Philippum neque in Speusippum quadrare videantur atque
multa occurrant, quibus temporum ordo non servatus est.
Huc accedit, quod nonnulla vocabula, quae in epistula hac

