-18-

decursu incredibiles fingebantur narrationes1), quae Socratis
eiusque uxoris famam detrectarent. Qua de causa recentioribus
temporibus viri docti in Xanthippae fama et honore redinte-
grando studium collocarunt, quod optime meo quidem arbitrio
contigit Eduardo Zeller2), qui secutus est Chr. Augustum
Heumann (Acta philosophorum 1, 1715, p. 103sq.)⁸). Equidem
sentio hac epistula demonstrari Socratis amicos re vera eius
propinquos pecuniis victuque adiuvasse. Xanthippe quo erga
Socratem animo fuerit, utrum tristissima fuerit necne, certo
‹lici non potest. Perspicuum autem videtur eam laude dignam
esse, quae Socratem tulerit, eamque post mariti mortem,
quanti aestimandus esset, rectius etiam cognosse. Accedit,
quod ex Platonis Phaedone (p. 6οΑ) comperimus eam non
malam mulierem, sed dolore arreptam valde sollicitam fuisse,
ut certo affirmare possimus illam marito deditam iudicandam
esse uxorem. Itidem harum litterarum auctor Xanthippae
honorem defendere sibi proposuisse videtur.

Aliam multo maiorem difficultatem praebet epistula 29,
ubi de Socratis uxoribus et filio sermo est. Scribit enim
Aristippus ad Areten filiam: § 3. Ἀθήναζε χώρει, Ξανθίππην
καὶ Μυρτὼ πρὸ παντὸς ποιουμένη, αἵ με πολλάκις ἐλιπάρουν
ἐπὶ μυστήριά σε ἄγειν. τὸ οὖν ἡδὺ βιότευμα μετὰ τούτων ἔχου-
σα . . . πειρῶ δὲ μετὰ Ξανθίππης καὶ Μυρτοῦς ζῆν, ὡς ἐμοὶ
φίλον μετὰ Σωκράτους, πλέον διὰ τῆς ἐκείνων φιλίας σεαυτὴν
στέλλουσαε ἐκεῖθι γὰρ τὸ σοβαρὸν οὐχ ἐπιχώριον. § 4. εἰ δ’
ἔλθοι θᾶττον ἅμα Λαμπροκλῆς εἰς Κυρήνην ὁ Σωκράτους, ὃς
ἐν Μεγάροις ὡμίλει μοι, ποιήσεις ἄριστα κοινουμένη τὸν βίον

 

1) Omnia, quae in Xanthippae dedecus congesta sunt, collegit '
Menagius ad Diogenem Laert. 11 36 sq.

2) Titulus est: Zur Ehrenrettung der Xanthippe. Abhandlungen
und Vortrage, Lips. 1866, p. 51—61.

3) Cobetus iudicat de hac epistula p. 57: „Quae scribit auctor
ep. 21, Xanthippen post, iniquam mariti necem moerore confectam
in summo luctu et desiderio degisse, aliorum dona repudiantem. ab
Aeschine sustentatam, ea omnia propter fidem illius scriptoris, quis-
quis fuerst, plus quam dubiam nec affirmare nec refellere in animo est“.

