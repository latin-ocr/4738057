Praefatio.

Epistulae Socratis et Socraticorum paucis tantum edi-
tionibus evulgatae sunt. Nam editionem Leonis Allatii, qui
primus epistulas antea non editas graece edidit et interpre-
tatus est in libro, qui inscribitur „Socratis, Antisthenis et
aliorum Socraticorum epistolae, Parisiis 1637“, magno spatio
interiecto secuta est editio =loannis Conradi Orelli anno 1815, -
quae titulum prae se fert „Socratis et Socraticorum, Pytha-
gorae et Pythagoreorum quae feruntur epistolae“, cuique
non modo versionem latinam atque permultas adnotationes
doctissimaS, sed etiam virorum clarissimorum Allatii‚ Stanlei‚
Olearii, Hemsterhusii‚ Wyttenbachii‚ Bentlei, Bremii, Valcke-
narii aliorumque animadversiones, dissertationes, de epistulis
Socratis et Socraticorum iudicia adfixit, ut etiam hodie opus
haudquaquam neglegendum magni pretii sit. Jam Orellius
omnes quae exstabant epistulas graecas colligere in animo
habebat, sed nihil nisi primum tomum, in quo illae epistulae
leguntur, in lucem prodidit; atque cum Antonius Wester-
mannus in commentationibus de epistularum scriptoribus
graecis (Lips. 1851·- 55) de argumentis tantummodo referens
non enumeraret nisi eos, quibus a quibusque epistulae mit-
terentur, omniurn epistularum collectionem praeter eas, quae
papyris traditae sunt, debemus hodie unam et solam Ru-
dolpho Hercher, qui libro suo, qui inscriptus est „Epistolo-
graphi graeci, Parisiis a. 1873,“ adnotationem criticam prae-
misit. Socratis et Socraticorum epistulas invenies huius
editionis pgg. 609 sqq.

