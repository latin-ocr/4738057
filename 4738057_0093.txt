-86 ..-

eadem et plura alia afferantur, quae ad neminem alium nisi
ad Dionem spectant. Utriusque epist-ulae auctor Dioni suadet,
ut caveat σεμνότητα et αὗθάδειαν, quae indoles Dionis propria
erat. Nihil igit-ur obstat, quominus ad Dionem haec verba
missa putemus.

’ Alter loeus, quem Ritter ad Dionysium magis referen-
dum esse dixit, est hic: ἐγὼ δὲ οὔπω σε μιμνήᾳκω τῆς ἐπιστολῆς
ἣν ἔγραψας πρὸς ἐμέ, ὅτι αἴτιος εἴην ἐγὼ τοῦ ἐπιμεληθῆναι
τὴν πρᾶξιν ταύτην καὶ μὴ ἀνεθῆναι, καὶ ἔφης καλῶς ποιεῖν,
εἰ καὶ αὐτὸς ἀνεχοίμην ἀπορίας καὶ πραγματείας; quae verba
Ritter declarare conatus est ita, ut Dionysius philosopho
crimini dedisset, quod Dionem adiuvaret, atque ironice
animadvertisset se delectari, si Speusippus ipse interesset
laboribus et expeditioni, qua re Speusippi morbus, de quo
iam locuti sumus, notaretur. At quaeramus, num Dionysius
Speusippo scribens usus suerit eius modi verbis. Minime vero
puto: in epistula 36, qua Dionysius Speusippo respondens
inducitur, regi Siculorum multo alia vehementiora et magis
ironica verba attribuuntur. Praeter hoc a vero non abhorrere
videtur Speusippum has litteras scribentem valde iratum fuisse
atque inmitibus verbis de Dionis moribus corrigendis et Aca-
demiae auctoritate conservanda verba fecisse. Atque si cum
Rittero existimaremus verba quae ad scholam Academicam
spectant, ad Dionysium referenda esse, nullo modo excusari
posset Speusippum hac ratione scholae Academioae obtrectasse
blandientem viro inimicissimo atque maledicentissimo; quae
cum verisimilia omnino non sint, Dionem intellegendum
esse, ad quem omnia huius epistulae verba referre possumus,
certo dici potest. Fortasse Dio in litteris ad Speusippum datis,
quibus illum auctorem esse expeditionis contra Dionysium
factae protulerat, se gavisum esse dixerat, si Speusippus ipse
bello interfuisset, i. e. germanice: Ich hatte mich gefreut,
wenn Du an meinem Sieges· und Rachezug hattest teilnehmen
konnen und mir Rat und Beistand gewesen warest·. Num
haec· verba pertineant ad Speusippi morbum, haud scimus,

