-53-

magna ex parte petisse ex Aeschinis dialogo conicere licet.
Sane haec restat quaestio, num epistulae auctor ad Aeschinis
dialogum ipsum ut fontem spectaverit eoque usus sit. In
sexto enim Xenophontis Memorabilium libri primi capite
eandem dispositionem sententiarumque consensum reperimus,
utXenophontis verba, quae arcessita sunt ex Aeschinis dialogo,
fontem* fuisse epistulae Socr. comprobandum sit.

Hoc unum autem respiciendum est, ut mihi videtur: per-
quiri oportet, num Telauges Aeschinis dialogusl) ipse notus
fuerit epistolographo, quo variae egestatis rationes pertracta-
bantur atque ut in aliis philosophi huius· dialogis de divitiis
sermo habebatur. Fortasse quoque in cynicis epistulis de his
rebus disputabatur, praesertim curn, ut in hoc dialogo oppo-
nuntur Critobulus et TelaugeS, in Phaedonis dialogo, qui in-
scribitur Σίμων, sutor et Socrates inter se pugnaverint2).

22. De testamentis et epistulis suppositis.

Praeterea in Socraticarum epistularum numero inveni-
untur eae, quae epistulae forma consignatae testamentum
et orationem aliquam proterant. Proposuerant igitur epistolo—
graphi testamentum vel orationem fingere simillimam clarissi-
mi viri, cui non solum varia quae ad vitam moresque eius et
familiaritatem pertinebant, admiscerent‚sed etiam de doctrina,
schola, successoribus eiusdem verba facerent. Cuius rationis
exempla nobis praebent epistulae l. 29. 30. 31. 32. 33. 35. 36.

Ac primum quidem contemplemur epistulam Socr. 29³),
cui suppositum est testamentum Aristippi, philosophi Cyrenai-

 

conposuit). Quo modo orta sit epistula, Dittmar explieat p. 210, adn.
77: Die Entstehung des Briefes ist, ganz analog der, die sich fiis den
Alkib. Ι feststellen lien: in die Vorlage wird ein Stuck eingearbeitet‚
fiir das der Dialog Καλλίας, nach dem Xenophon das Memorabilien-
kapitel gestaltet hatte, Quelle war.

1) ef. Krauss‚ 1. c. p. 105sq. p. 52. Dittmar, p. 213—244.

2) Etiam hoc loco Obens nihil dicit de dialogo quodam cognito
vel converso, cf. pag. 9. 12. 17. .

3) Epistulam spuriam esse iam Bentleius demonstravit, vid.
Bentley-Ribbeck, Ι. c., p. 551.

